Org.nr. 769606-0529
Antagen 2021-06-20

STADGAR

För Bostadsrättsföreningen Himmelsbågen.

FIRMA OCH ÄNDAMÅL
1§

Föreningens firma är Bostadsrättsföreningen Himmelsbågen

2§

Föreningen har till ändamål att främja medlemmarnas ekonomiska intressen genom att i föreningens
hus upplåta bostadslägenheter för permanent boende och lokaler till nyttjande utan begränsning i
tiden. Bostadsrätt är den rätt i föreningen som en medlem har på grund av upplåtelsen. Medlem som
innehar bostadsrätt kallas bostadsrättshavare.

MEDLEMSKAP
3§

Fråga om att anta en medlem avgörs av styrelsen om annat inte följer av 2 kap 10 §
bostadsrättslagen. Ansökan om inträde i föreningen skall göras skriftligen. Medlemskap kan beviljas
den som erhåller bostadsrätt genom upplåtelse av föreningen eller som övertar bostadsrätt i
föreningens hus.

4§

Medlem får inte uteslutas eller utträda ut föreningen så länge han innehar bostadsrätt. Anmälan om
utträde ur föreningen skall göra skriftligen.

INSATS OCH AVGIFTER

5§

För bostadsrätten utgående insats och årsavgift fastställs av styrelsen. Ändring av insats skall dock
alltid beslutas av föreningsstämma.

För bostadsrätt skall erläggas årsavgift till bestridande av föreningens kostnader för den löpande
verksamheten samt för de i 37§ angivna avsättningarna. Årsavgift fördelas efter bostadsrätternas
andelstal. Årsavgift erläggs månadsvis i förskott den sista helgfria dagen i månaden.

Styrelsen kan besluta om ersättning för värme och varmvatten, renhållning, konsumtionsvatten eller
elektrisk ström skall erläggas efter förbrukning eller yta.

Upplåtelseavgift, överlåtelseavgift, pantsättningsavgift och avgift för andrahandupplåtelse kan tas ut
efter beslut av styrelsen.

Överlåtelseavgift får maximalt uppgå till 2,5 % av det basbelopp enligt lagen (1962:381) om allmän
försäkring som gäller vid tidpunkten för ansökan om medlemskap.

Pantsättningsavgift får maximalt uppgå till 1 % av det basbelopp enligt lagen (1962:381) om allmän
försäkring som gäller vid tidpunkten för underrättelse om pantsättning.

Avgift för andrahandsupplåtelse får av bostadsrättshavaren uttagas med ett belopp motsvarande 10
% av gällande prisbasbelopp enligt socialförsäkringsbalken per år. Om andrahandsupplåtelsen inte
varar ett helt år tas avgiften ut per kalendermånad/er som upplåtelsen varar.

Avgifterna skall betalas på det sätt styrelsen bestämmer. Om inte avgifterna betalas i rätt tid utgår
dröjsmålsränta enligt räntelagen på den obetalda avgiften från förfallodagen till dess full betalning
sker.

Överlåtaren av bostadsrätten svarar tillsammans med förvärvaren för att överlåtelseavgift betalas.
Pantsättningsavgift betalas av pantsättaren.

UPPLÅTELSE OCH ÖVERGÅNG AV BOSTADSRÄTT
6§

Bostadsrätt upplåtes skriftligen och undertecknas av parterna och får endast upplåtas åt medlem i
föreningen. Upplåtelsehandlingen skall ange parternas namn, den lägenhet upplåtelsen avser,
ändamålet med upplåtelsen samt de belopp som skall betalas som insats och årsavgift. Om
upplåtelseavgift skall uttas skall även den anges.

7§
Ett avtal om överlåtelse av bostadsrätt genom köp skall upprättas skriftligen och skrivas under av
säljaren och köparen. Köpehandlingen skall innehålla uppgifter om den lägenhet som överlåtelsen
avser samt om ett pris. Motsvarande skall gälla vid byte eller gåva.
Om säljaren och köparen vid sidan av köpehandlingen har kommit överens om ett annat pris än det
som anges i köpehandlingen, är den överenskommelsen ogiltig. Mellan säljaren och köparen gäller
istället det pris som anges i köpehandlingen. Priset får dock jämkas, om det är oskäligt att det skall
vara bindande. En överlåtelse som inte uppfyller dessa föreskrifter är ogiltig.
Kopia av överlåtelseavtalet skall tillställas styrelsen

8§
När en bostadsrätt har överlåtits från en bostadsrättshavare till ny innehavare får denne utöva
bostadsrätten endast om han är eller antas till medlem i bostadsrättsföreningen.
En juridisk person får dock utöva bostadsrätten utan att vara medlem i föreningen, om den juridiska
personen har förvärvat bostadsrätten vid exekutiv försäljning eller vid tvångsförsäljning enligt 8 kap
bostadsrättslagen och då hade panträtt i bostadsrätten. Tre år efter förvärvet får föreningen
uppmana den juridiska personen att inom sex månader från uppmaningen visa att någon som inte får
vägras inträde i föreningen har förvärvat bostadsrätten och sökt medlemskap. Om uppmaningen inte
följs, får bostadsrätten tvångsförsäljas enligt 8 kap bostadsrättslagen för den juridiska personens
räkning.
Ett dödsbo efter en avliden bostadsrättshavare får utöva bostadsrätten trots att dödsboet inte är
medlem i föreningen. Tre år efter dödsfallet får föreningen dock uppmana dödsboet att inom sex
månader från uppmaningen visa att bostadsrätten har ingått i bodelning eller arvskifte med
anledning av bostadsrättshavarens död eller att någon som inte får vägras inträde i föreningen har
förvärvat bostadsrätten och sökt medlemskap. Om uppmaningen inte följs, får bostadsrätten
tvångsförsäljas enligt 8 kap bostadsrättslagen för dödsboets
räkning.
En juridisk person, som är medlem i föreningen, får inte utan styrelsens samtycke genom överlåtelse
förvärva bostadsrätt till en bostadslägenhet.

RÄTT TILL MEDLEMSKAP VID ÖVERGÅNG
9§

Den som en bostadsrätt har övergått till får inte vägras inträde i föreningen om de villkor som
föreskrivs i stadgarna är uppfyllda och föreningen skäligen bör godta honom som bostadsrättshavare.
En överlåtelse är ogiltig, om den som en bostadsrätt övergått till vägras medlemskap i
bostadsrättsföreningen. Detta gäller inte vid exekutiv försäljning eller vid tvångsförsäljning enligt 8
kap bostadsrättslagen. Om förvärvaren i ett sådant fall inte antagits till medlem, skall föreningen lösa
bostadsrätten mot skälig ersättning, utom i fall då en juridisk person enligt 8 § ovan får utöva
bostadsrätten utan att vara medlem.
En juridisk person, som har förvärvat bostadsrätt till en bostadslägenhet, får vägras inträde i
föreningen.
Om en bostadsrätt har övergått till bostadsrättshavarens make får maken vägras inträde i föreningen
endast om maken inte uppfyller föreningens villkor för medlemskap och det skäligen kan fordras att
maken uppfyller sådant
villkor. Detsamma gäller också när en bostadsrätt till en bostadslägenhet övergått till någon annan
närstående person som varaktigt sammanbodde med bostadsrättshavaren.
Ifråga om förvärv av andel i bostadsrätt äger första och fjärde styckena tillämpning endast om
bostadsrätten efter förvärvet innehas av makar eller, om bostadsrätten avser bostadslägenhet, av
sådana sambor på vilka lagen (1987:232) om sambors gemensamma hem eller lagen (1987:813) om
homosexuella sambor skall tillämpas.

10 §
Om en bostadsrätt övergått genom bodelning, arv, testamente, bolagsskifte eller liknande förvärv
och
förvärvaren inte antagits till medlem, får föreningen uppmana innehavaren att inom sex månader
från
uppmaningen visa att någon som inte får vägras inträde i föreningen, förvärvat bostadsrätten och
sökt medlemskap. Iakttas inte tid som angetts i uppmaningen, får bostadsrätten tvångsförsäljas
enligt 8 kap bostadsrättslagen för förvärvarens räkning.

AVSÄGELSE AV BOSTADSRÄTT
11 §
En bostadsrättshavare får avsäga sig bostadsrätten tidigast efter två år från upplåtelsen. Avsägelse
skall göras skriftligen hos styrelsen.
Vid en avsägelse övergår bostadsrätten till föreningen vid det månadsskifte som inträffas närmast
efter tre månader från avsägelsen eller vid det senare månadsskifte som anges i denna.

BOSTADSRÄTTSHAVARENS RÄTTIGHETER OCH SKYLDIGHETER
12 §
Bostadsrättshavaren skall på egen bekostnad hålla lägenhetens inre med tillhörande övriga
utrymmen i gott skick. Detta gäller även mark/uteplats om sådan ingår i upplåtelsen.

Bostadsrättshavaren är också skyldig att följa de anvisningar styrelsen meddelat rörande den
allmänna utformningen av marken.
Bostadsrättshavaren svarar sålunda för lägenhetens
●

väggar, golv och tak samt underliggande fuktisolerande skikt,

●
inredning och utrustning, inklusive svagströmsanläggningar, ledningar och övriga
installationer för vatten, avlopp, värme, gas, ventilation och el till de delar dessa befinner sin inne
i lägenheten och inte är stamledningar; ifråga om radiatorer svarar bostadsrättshavaren dock
endast för målning.
●
golvbrunnar, eldstäder samt rökgångar i anslutning därtill, inner- och ytterdörrar samt
glas och bågar i fönster.

Från nu angivet ansvar gäller följande undantag:
●
När det gäller ledningar för avlopp till dusch/badrum och toalett svarar föreningen för
ledningar fram till lägenhetens golvbrunn; i händelse av ombyggnad av lägenheten som
föranleder kostnader för omdragning av sådan ledning som nyss nämnts svarar
bostadsrättshavaren för dessa kostnader, bostadsrättshavaren är i sådant fall även skyldig att
anmäla ombyggnaden till föreningen,
●
beträffande kall- och varmvattenledning inklusive s k VVC-ledning samt ledningar för
köksavlopp svarar bostadsrättshavaren för samtliga sidodragningar fram till närmaste
stamledning,
●
för lägenheter som har sitt proppskåp/säkringstavla utanför lägenheten svarar
föreningen för elledningar fram till lägenheten,

Föreningen svarar sålunda för
●
radiatorer och stamledningar för vatten, avlopp, värme, gas, ventilation och el; ifråga
om stamledning för el svarar föreningen fram till lägenhetens säkringstavla,
●

målning av yttersidorna av fönster och ytterdörrar samt i förekommande fall kittning,

●
reparation i anledning av brand, eller vattenledningsskada i lägenheten, dock inte om
skadan uppkommit genom bostadsrättshavarens eget vållande eller genom vårdslöshet eller
försummelse av någon som tillhör hans hushåll eller gästar honom eller av annan som han inrymt
i lägenheten eller som utför arbete där för hans räkning. Ifråga om brandskada som
bostadsrättshavaren själv inte vållat gäller vad som sagts nu endast om bostadsrättshavaren
brustit i den omsorg och tillsyn som han bort iaktta.

Är bostadsrättslägenheten försedd med balkong, terrass, mark/uteplats eller med egen ingång,
åligger det bostadsrättshavaren att svara för renhållning och snöskottning.
Om ohyra förekommer i lägenheten skall motsvarande ansvarsfördelning gälla som vid brand- eller
vattenledningsskada.

Föreningen får åta sig att utföra sådan underhållsåtgärd som enligt vad ovan sagts
bostadsrättshavaren skall svara för. Beslut härom skall fattas på föreningsstämma och får endast
avse åtgärder som företas i samband med omfattande underhåll eller ombyggnad av föreningens
hus, som berör bostadsrättshavarens lägenhet.

13 §
Det åligger bostadsrättshavaren att teckna och vidmakthålla hemförsäkring och s k tilläggsförsäkring.

14 §
Bostadsrättshavaren får inte göra någon väsentlig förändring i lägenheten utan tillstånd av styrelsen.
Till väsentlig förändring räknas alltid:
1.
2.
3.
4.

ingrepp i en bärande konstruktion,
installation eller ändring av ledningar för avlopp, värme, gas eller vatten,
installation eller ändring av anordning för ventilation,
installation eller ändring av eldstad eller rökkanal, eller annan påverkan på brandskyddet,
eller,
5. någon annan väsentlig förändring av lägenheten. För en lägenhet som har särskilda
historiska, kulturhistoriska, miljömässiga eller konstnärliga värden krävs alltid tillstånd för en
åtgärd som innebär att ett sådant värde påverkas. Det åligger bostadsrättshavaren att
bekosta och ta fram underlag samt genomföra eventuell utredning för tänkt åtgärd för
styrelsens bedömning och beslutfattande. Styrelsen kan begära komplettering i enlighet med
ovan innan beslut fattas. Bostadsrättshavaren svarar för att erforderliga myndighetstillstånd
erhålls. Förändringar ska alltid utföras på ett fackmannamässigt sätt. Styrelsen får vägra att
ge tillstånd till en åtgärd endast om den är till påtaglig skada eller olägenhet för föreningen.
Ett tillstånd får förenas med villkor. Om bostadsrättshavaren är missnöjd med styrelsens
beslut får medlemmen begära att hyresnämnden prövar frågan. Bostadsrättshavaren såsom
ombyggnader, reparationer, underhåll, installationer mm.

15 §
Bostadsrättshavaren är skyldig att när han använder lägenheten iaktta allt som fordras för att bevara
sundhet, ordning och skick inom eller utanför huset. Han skall rätta sig efter de särskilda regler som
föreningen i överensstämmelse med ortens sed meddelar. Bostadsrättshavaren skall hålla noggrann
tillsyn över att detta också iakttas av den som hör till hans hushåll eller gästar honom eller av någon
annan som han inrymt i lägenheten eller som där utför arbete för hans räkning.
Gods som enligt vad bostadsrättshavaren vet är eller med skäl kan misstänkas vara behäftad med
ohyra får inte föras in i lägenheten.
16 §
Företrädare för bostadsrättsföreningen har rätt att få komma in i lägenheten för tillsyn eller för att
utföra arbete som föreningen svarar för. När bostadsrätten skall tvångsförsäljas enligt 8 kap
bostadsrättslagen är bostadsrättshavaren skyldig att låta lägenheten visas på lämplig tid.

17 §
En bostadsrättshavare får upplåta hela sin lägenhet i andra hand om styrelsen ger sitt samtycke.
Skriftlig ansökan om andrahandsuthyrning skall inlämnas. Ansökan skall ange skäl till uthyrning, till
vem lägenheten hyrs ut (namn och personnummer), tidsperiod, medlems nya adress, underskrift av
båda parter.
Om styrelsen inte lämnar sitt samtycke till bostadsrättshavare som under viss tid inte har tillfälle att
använda sin lägenhet får denne upplåta lägenheten i andra hand om hyresnämnden lämnar tillstånd
till upplåtelsen. Sådant tillstånd skall lämnas om bostadsrättshavaren har skäl för upplåtelsen och
föreningen inte har befogad anledning att vägra samtycke. Tillstånd kan begränsas till en viss tid och
förenas med villkor. Föreningen får ta ut en avgift upp till 10 % av gällande prisbelopp årligen
uppdelat per månad för administration av varje andrahandsuthyrning.
Samtycke behövs dock inte

1.
om en bostadsrätt har förvärvats vid exekutiv försäljning eller tvångsförsäljning enligt
8 kap bostadsrättslagen av en juridisk person som hade panträtt i bostadsrätten och som inte
antagits till medlem i föreningen, eller
2.
om lägenheten är avsedd för permanentboende och bostadsrätten till lägenheten
innehas av en kommun eller region.
Styrelsen skall genast underrättas om en upplåtelse enligt tredje stycket.
18 §

Bostadsrättshavaren får inte använda lägenheten för något annat ändamål än det avsedda.
Föreningen får dock endast åberopa avvikelse som är av avsevärd betydelse för föreningen eller
någon annan medlem i föreningen.

19 §

Bostadsrättshavaren får inte inrymma utomstående personer i lägenheten, om det kan medföra men
för föreningen eller någon annan medlem i föreningen.

FÖRVERKANDEANLEDNINGAR
20 §

Nyttjanderätten till en lägenhet som innehas med bostadsrätt och som tillträtts är förverkad och
föreningen således berättigad att säga upp bostadsrättshavaren till avflyttning.

1.
om bostadsrättshavaren dröjer med att betala insats eller upplåtelseavgift utöver två
veckor från det att föreningen efter förfallodagen anmanat honom att fullgöra sin
betalningsskyldighet eller om bostadsrättshavaren dröjer med att betala årsavgift utöver två
vardagar efter förfallodagen,
1a.
om bostadsrättshavaren dröjer med att betala årsavgift eller avgift för
andrahandsupplåtelse mer än en vecka efter förfallodagen när det gäller en bostadsrätt eller mer
än två vardagar efter förfallodagen när det gäller lokal.

2.
om bostadsrättshavaren utan behövligt samtycke eller tillstånd upplåta lägenheter i
andra hand,
3.

om lägenheten används i strid med 18 och 19 §,

4.
om bostadsrättshavaren eller den som lägenheten upplåtits till i andra hand, genom
vårdslöshet är vållande till att det finns ohyra i lägenheten, eller om bostadsrättshavaren genom
att inte utan oskäligt dröjsmål underrätta styrelsen om att det finns ohyra i lägenheten bidrar till
att ohyra sprids i huset,
5.
om lägenheten på annat sätt vanvårdas eller om bostadsrättshavaren eller den som
lägenheten upplåtits till i andra hand åsidosätter något av vad som enligt 15 § skall iakttas vid
lägenhetens begagnande eller brister i den tillsyn som enligt samma paragraf åligger en
bostadsrättshavare,
6.
om bostadsrättshavaren inte lämnar tillträde till lägenheten enligt 16 § och han inte
kan visa en giltig ursäkt för detta,

7.
om bostadsrättshavaren inte fullgör skyldighet som går utöver det han skall göra enligt
bostadsrättslagen och det måste anses vara av synnerlig vikt för föreningen att skyldigheten
fullgörs, samt

8.
om lägenheten helt eller till väsentlig del används för näringsverksamhet eller därmed
likartad verksamhet, vilken utgör eller i vilken till inte oväsentlig del ingår brottsligt förfarande,
eller för tillfälliga sexuella förbindelser mot ersättning.

9.
Om bostadsrättshavaren utan behövligt tillstånd utför en åtgärd som anges i 14§
Nyttjanderätten är inte förverkad, om det som ligger bostadsrättshavaren till last är av ringa
betydelse.

Uppsägning på grund av förhållande som avses i första stycket pp 2,3 eller 5-7 får ske endast om
bostadsrättshavaren låter bli att efter tillsägelse vidta rättelse utan dröjsmål.

Ifråga om en bostadslägenhet får uppsägning på grund av förhållande som avses i första stycket p 2
eller 9 inte heller ske om bostadsrättshavaren efter tillsägelse utan dröjsmål ansöker om tillstånd till
upplåtelsen och får ansökan beviljad.

Om föreningen säger upp bostadsrättshavaren till avflyttning har föreningen rätt till ersättning för
skada.

RÄKENSKAPSÅR
21 §

Föreningens räkenskapsår omfattar tiden 1/1 – 31/12.

STYRELSE
22 §
Styrelsen skall ha sitt säte i Nacka.

23 §
Styrelsen består av minst tre och högst tolv ledamöter samt minst en och högst tre suppleanter.
Ledamöter och suppleanter väljs av föreningen på ordinarie stämma till nästa ordinarie stämma
hållits. Mandattiden för ordinarie ledamöter är ett eller två år och för suppleant ett år. Omval kan
ske. Till styrelseledamot och suppleant kan, förutom medlem, väljas även make/maka till medlem
och sambo till medlem, samt närstående som varaktigt sammanbor med medlemmen. Medlem som
är juridisk person kan i styrelsen endast representeras av styrelseledamot, ägare eller anställd. Den
som är underårig, eller försatt i konkurs, har näringsförbud eller har förvaltare enligt föräldrarbalken
(1949:381) kan inte väljas till styrelseledamot.
24 §
Styrelsen konstituerar sig själv.
Styrelsen är beslutsför när fler än hälften av hela antalet styrelseledamöter är närvarande. Som
styrelsens beslut gäller den mening fler än hälften av de röstande förenar sig om och vid lika röstetal
den mening som styrelsens ordförande biträder. När minsta antal ledamöter som krävs för
beslutsförhet är närvarande krävs enhällighet för giltigt beslut.

25 §
Föreningens firma tecknas av styrelsen, två styrelseledamöter i förening eller av en styrelseledamot i
förening med annan person som styrelsen utsett för detta.

26 §
Styrelsen får förvalta föreningens egendom genom en av styrelsen utsedd förvaltare, vilken själv inte
behöver vara medlem i föreningen.
Förvaltaren skall inte vara ordförande i styrelsen.
27 §
Utan föreningsstämmans bemyndigande får styrelsen eller firmatecknare inte avhända föreningen
dess fasta egendom och inte heller riva eller företa mer omfattande till- och ombyggnadsåtgärder av
sådan egendom.
Utan föreningsstämmans bemyndigande får styrelsen eller firmatecknare inte nyinteckna och
nybelåna sådan egendom. Styrelsen eller firmatecknare får dock inteckna och belåna sådan egendom
mot befintliga uttagna inteckningar.

Styrelseledamot får inte handlägga en fråga där hon/han är jävig, t.ex.
1. avtal mellan honom eller henne och föreningen,
2. avtal mellan föreningen och tredje man, om styrelseledamoten har ett väsentligt intresse i
frågan som kan strida mot föreningens, eller
3. avtal mellan föreningen och en juridisk person som styrelseledamoten ensam eller
tillsammans med någon annan får företräda

28 §
Det åligger styrelsen:
att avge redovisning över förvaltningen av föreningens angelägenheter genom
att avlämna årsredovisning som skall innehålla berättelse om verksamheten under året
(förvaltningsberättelse)
samt redogörelse för föreningens intäkter och kostnader under året (resultaträkning) och för
ställningen vid räkenskapsårets utgång (balansräkning),
att upprätta budget och fastställa årsavgifter för det kommande räkenskapsåret,
att minst var tredje år, innan årsredovisningen avges, besiktiga föreningens fastighet samt inventera
övriga

tillgångar och i förvaltningsberättelsen redovisa vid besiktningen och inventeringen gjorda
iakttagelser av särskild betydelse,
att minst sex veckor före den föreningsstämma, på vilken årsredovisningen och revisorernas
berättelse skall
framläggas, till revisorerna lämna årsredovisningen för det förflutna räkenskapsåret samt
att senast två veckor innan ordinarie föreningsstämma hålla kopia av årsredovisningen och
revisionsberättelsen tillgänglig för medlemmarna.

MEDLEMS- OCH LÄGENHETSFÖRTECKNING
29 §
Styrelsen skall föra förteckning över bostadsrättsföreningens medlemmar (medlemsförteckning)
samt förteckning över de lägenheter som är upplåtna med bostadsrätt (lägenhetsförteckning)
Medlemsförteckningen skall innehålla uppgift om
1. varje medlems namn och postadress samt, i förekommande fall, att medlemmen är en
investerande medlem,
2. tidpunkten för medlemmens inträde i föreningen,
3. det antal medlemsinsatser som medlemmen deltar med i föreningen,
4. det sammanlagda beloppet inbetalda eller genom insatsemission tillgodoförda
medlemsinsatser enligt den senast fastställda balansräkningen, och
5. summorna av medlemsinsatsbelopp som efter utgången av det räkenskapsår
balansräkningen avser har återbetalats eller högst ska återbetalas enligt 4 kap. 1 och 3 § och
om tiden för återbetalningarna.

REVISORER
30 §
Minst en och högst två revisorer samt minst en och högst två suppleanter väljs av ordinarie
föreningsstämma till nästa ordinarie stämma hållits.
Det åligger revisorn:
att verkställa revision av föreningens räkenskaper och förvaltning samt
att senast tre veckor före ordinarie föreningsstämma framlägga revisionsberättelse.

FÖRENINGSSTÄMMA
31 §

Ordinarie föreningsstämma skall hållas en gång om året senast sex månader efter varje
räkenskapsårs utgång.
Extra stämma skall hållas då styrelsen finner skäl till det. Extra stämma skall även hållas när revisor
eller minst en tiondel av samtliga röstberättigade skriftligen begär det hos styrelsen med angivande
av ärende som önskas behandlat på stämman. Kallelse skall då utfärdas inom två veckor från den dag
begäran kom in till styrelsen.
Kallelse till föreningsstämma och andra meddelande till föreningens medlemmar skall tillställas
medlemmarna genom utdelning genom brev med posten eller via E-post. Kallelse till stämma skall
tydligt ange de ärende som skall förekomma på stämman. Medlem, som inte bor i huset, skall
skriftligen kallas under uppgiven eller annan för styrelsen känd adress. Medlem som inte bor i huset
skall tillse att styrelsen har uppdaterade kontaktuppgifter så kallelse kan skickas till denne.
Kallelse till ordinarie föreningsstämma får utfärdas tidigast sex veckor före stämman och skall
utfärdas senast två veckor före stämma. Kallelse till extra föreningsstämma får utfärdas tidigast sex
veckor före stämman och senast två veckor före stämman.
Kallelse till extra föreningsstämma ska dock utfärdas senast fyra veckor före föreningsstämman om
stämman skall behandla
1. en fråga om ändring av stadgarna,
2. en fråga om likvidation, eller
3. en fråga om att föreningen skall gå upp i annan juridisk person genom fusion.
Om föreningsstämman skall ta ställning till ett förslag om ändring av stadgarna skall det fullständiga
förslaget hållas tillgängligt hos föreningen från tidpunkten för kallelsen intill dess stämma hålls. Om
medlem uppgivit annan adress skall det fullständiga förslaget skickas till medlemmen.

32 §
Medlem som önskar få ett ärende behandlat vid stämma skall skriftligen framställa sin begäran hos
styrelsen i så god till att ärendet kan tas upp i kallelsen till stämman.

33 §
På ordinarie föreningsstämma skall förekomma:

1.

Stämmans öppnande.

2.

Godkännande av dagordningen.

3.

Val av stämmoordförande.

4.

Anmälan av stämmoordförandens val av protokollförare.

5.

Val av två justeringsmän tillika rösträknare.

6.

Fråga om stämman blivit i stadgeenlig ordning utlyst.

7.

Upprättande och godkännande av röstlängd.

8.

Föredragning av styrelsens årsredovisning.

9.

Föredragning av revisorns berättelse.

10.

Beslut om fastställande av resultat- och balansräkning.

11.

Beslut om resultatdisposition.

12.

Fråga om ansvarsfrihet för styrelseledamöterna.

13.
Fråga om arvoden åt styrelseledamöter och revisorer för nästkommande
verksamhetsår.
14.

Val av styrelseledamöter och suppleant/er.

15.

Val av revisor/er och revisorssuppleant/er.

16.

Val av valberedning

17.
32 §.

Ärenden som styrelsen upptagit i kallelsen för beslut eller som medlem anmält enligt

18.

Övriga eventuella ärenden (som får föranleda diskussion men inte beslut).

19.

Stämmans avslutande.

På extra föreningsstämma skall utöver punkterna l–7 ovan endast förekomma de ärenden för vilka
stämman blivit utlyst och vilka angetts i kallelsen till stämman.

34 §
Senast tre veckor efter stämman skall det justerade protokollet hållas tillgängligt hos föreningen för
medlemmarna.

35 §
Vid föreningsstämma har varje medlem en röst. Om flera medlemmar innehar bostadsrätt
gemensamt har de tillsammans endast en röst. Röstberättigad är endast den medlem som fullgjort
sina förpliktelser mot föreningen.
Medlem får utöva sin rösträtt genom ombud som antingen skall vara medlem i föreningen, make,
sambo eller närstående som varaktigt sammanbor med medlemmen. Ombud skall förete skriftlig,
underskriven och dagtecknad fullmakt. Fullmakten skall uppvisas i original och är giltig högst ett år
från utfärdande. Ombud får inte företräda mer än en medlem.
Omröstning vid föreningsstämma sker öppet om inte närvarande röstberättigad påkallar sluten
omröstning.
Vid lika röstetal avgörs val genom lottning, medan i andra frågor den mening gäller som biträds av
ordföranden.

De fall – bland annat fråga om ändring av dessa stadgar – där särskild röstövervikt erfordras för
giltighet av beslut behandlas i 9 kap bostadsrättslagen.
Följande är ett utdrag ur nu gällande bostadsrättslag 9 kap 23§: ”Ett beslut om ändring av en
bostadsrättsförenings stadgar är giltigt om samtliga röstberättigade i föreningen är ense om det.
Beslutet är även giltigt, om det har fattats på två på varandra följande föreningsstämmor och minst
två tredjedelar av de röstande på den senare stämman gått med på beslutet. Om beslut avser
ändring av de grunder enligt vilka årsavgifter skall beräknas, fordras dock att minst tre fjärdedelar av
de röstande på den senare stämman gått med på beslutet.”

36 §
Vid ordinarie föreningsstämma utses valberedning för tiden intill dess nästa ordinarie
föreningsstämma hållits. Valberedningen skall bestå av lägst två och högst sex ledamöter. En ledamot
skall utses till sammankallande i valberedningen.
Valberedningen skall föreslå kandidater till de förtroendeuppdrag som skall tillsättas av
föreningsstämman. Föreslagna kandidater skall presenteras för föreningens medlemmar senast i
samband med kallelsen till föreningsstämman genom vilken förtroendeuppdrag skall tillsättas.
Valberedningen skall även till föreningsstämman lämna förslag på arvode och föreslå principer för
andra ekonomiska ersättningar för styrelsens ledamöter och andra förtroendepersoner.

FONDER
37 §
Avsättning för föreningens fastighetsunderhåll, s k yttre fond, skall göras årligen med ett belopp
motsvarande minst 0,3 % av fastighetens taxeringsvärde.
Det överskott som kan uppstå i föreningens verksamhet skall balanseras i ny räkning.

VINST
38 §
Om föreningsstämman beslutar att uppkommen vinst skall delas ut skall vinsten fördelas mellan
medlemmarna i förhållande till lägenheternas insatser.

UPPLÖSNING OCH LIKVIDITATION
39 §
Om föreningen upplöses skall behållna tillgångar tillfalla medlemmarna i förhållande till
lägenheternas insatser.

ÖVRIGT
40 §

Utöver dessa stadgar gäller för föreningens verksamhet vad som stadgas i bostadsrättslagen, lagen
om ekonomiska föreningar och övrig tillämplig lagstiftning.

Ovanstående stadgar har antagits vid föreningsstämmor den 11 oktober 2020 och 20 juni 2021.

Intygar undertecknade styrelseledamöter:

